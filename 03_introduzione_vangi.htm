<html>
<head>
<meta http-equiv="Content-Type" content="text/html; charset=windows-1252">
<link rel="stylesheet" type="text/css" href="stylesheet.css">
<title>I colori del buio ~ Introduzione - Agnelli</title>
</head>
<body class="body-gen">
<center>
<table cellpadding="0">
<tr>
<td align="right" width="800">
<a title="Go to Home page" href="index.html">
<img border="0" src="images/icoloridelbuio_320.gif" width="320" height="36"></a>
</td>
</tr>
</table>

<table cellpadding="10" border="1" cellspacing="0">
<tr>
<td class="td-justify" width="800">
<h3>Introduzione ~ Vangi Museum</h3>

<p>Il <a href="http://www.vangi-museum.jp">Museo Vangi</a>, la cui inaugurazione nell'aprile 2002 si è prospettata come 
l'evento più importante dell'<a href="http://www.italjapan2001.it/rassegna.html">Italia in Giappone 2001</a>, è il primo museo in 
Giappone a ospitare una mostra permanente dell'artista italiano Giuliano Vangi. 
Noi del Museo Vangi speriamo di intraprendere una grande varietà di attività, 
fungendo da tribuna di scambio culturale fra l'Italia e il Giappone. In cimaai 
nostri obiettivi metteremo 7 colori del buio'; una mostra d'arte realizzata 
esponendo lavori di bambini italiani e giapponesi, che ci ricorda l'importante 
ruolo dei bambini nello scambio culturale fra il Giappone e l'Italia nel corso 
degli anni. L'arte infantile ha la capacità di oltrepassare le frontiere 
nazionali e la storia. </p>
<p>La Mostra d'arte dell'Amicizia italo-tedesco-nipponica, un'esposizione 
significativa dell'arte dei bambini organizzata al margine della seconda guerra 
mondiale nel 1938, è stata possibile grazie agli sforzi della società 
<a href="http://www.morinaga.co.jp/u.s.morinaga/index.html">Morinaga</a>, 
che si è occupata da sempre del tema dell arte e della sensibilità infantili nel 
mondo. Questa mostra ha ricevuto un numero enorme - circa quattro milioni - di 
opere infantili, trecentomila delle quali sono state donate in beneficenza sia 
in Germania sia in Italia.</p>
<p>Una cinquantina di queste opere - donate all'Italia nel 1938 e scomparse dopo la 
guerra - sono state ritrovate alcuni anni fa, per un felice caso, da Gloria 
Levoni, esperta d 'arte. Durante il lungo periodo che va dal 1938 al 2002, ogni 
singola opera d'arte ha giocato il ruolo di ambasciatore di benevolenza fra il 
Giappone e l'Italia. Quasi miracolosamente, queste opere ritorneranno a casa 
propria come evento di spicco di 'Italia in Giappone 2001 '; un evento che 
commemora lo scambio culturale fra il Giappone e l'Italia, e troveranno la 
giusta collocazione nel primo museo giapponese dedicato alla cultura italiana. 
Un'attenzione speciale, nell'ambito della manifestazione, è sempre stata rivolta 
al tema della madre e del bambino nella mostra storica del 1938. </p>
<p>Le più recenti riforme scolastiche giapponesi richiedono nuovi sforzi nelle 
attività educative che riuniscono la comunità e la scuola; i musei partecipano a 
questo sforzo mettendo a fuoco in modo sempre più evidente i temi riguardanti 
l'infanzia. Organizzare una mostra che adotti il tema della bellezza e il valore 
artistico delle opere d'arte infantili come primo evento speciale dopo 
l'apertura del Museo Vangi rappresenta non solo la dimostrazione della lunga 
amicizia che esiste fra il Giappone e l'Italia, ma costituisce anche un 
importante passo in avanti affinché possa essere raggiunto l'obiettivo di 
incrementare la creatività dei bambini neI XXI secolo. Desideriamo quindi 
mostrare gratitudine e rispetto nei confronti di Gloria Levoni, che si è 
dedicata a questa causa senza tregua, impegnandosi con passione per permettere l 
'apertura di questa mostra, del direttore generale Umberto Donati, del personale 
della Fondazione Italia in Giappone 2001 e del personale della società 
<a href="http://www.morinaga.co.jp/u.s.morinaga/index.html">Morinaga</a>, 
che continua a onorare
lo spirito del suo fondatore Taichiro Morinaga. </p>
<p><i><b>The Vangi Sculpture Garden Museum, Mishima</b></i></p>
<p>&nbsp;</p>
</td>
</tr>
<tr>
<td class=footer>
<p align="center"><a href="index.html">Home</a> | <a href="04_introduzione_levoni.htm">Next</a></p>
</td>
</tr>
</table>
</center>
</body>
</html>