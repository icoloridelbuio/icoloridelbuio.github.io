<html>
<head>
<meta http-equiv="Content-Type" content="text/html; charset=windows-1252">
<link rel="stylesheet" type="text/css" href="stylesheet.css">
<title>I colori del buio ~ Introduzione - Agnelli</title>
</head>
<body class="body-gen">
<center>
<table cellpadding="0">
<tr>
<td align="right" width="800">
<a title="Go to Home page" href="index.html">
<img border="0" src="images/icoloridelbuio_320.gif" width="320" height="36"></a>
</td>
</tr>
</table>

<table cellpadding="10" border="1" cellspacing="0">
<tr>

<td width=380 bgcolor="#000">
<p align="center">
<a href="images/designi_1.jpg">
<img border="3" src="images/designi_1_small1.jpg" xthumbnail-orig-image="images/designi_1.jpg" align="center" width="300" height="296"></a></p>
<p>&nbsp;</p>
<p align="center"><a href="images/designi_2.jpg">
<img border="3" src="images/designi_2_small.jpg" xthumbnail-orig-image="images/designi_2.jpg" width="300" height="298"></a></td>

<td class="td-justify" width="375">
<h3>Disegni giapponesi</h3>

<p>Ogni bambino comincia a vivere con tutto il corredo di doti psichiche ed 
emotive necessarie per diventare un artista. La grande maggioranza è fin dalla 
nascita provvista di una sensibilità estetica, e solo quello che accade durante 
i primi anni di vita decide se il bambino manterrà questa capacità oppure no: se 
sarà o no in grado di trasmettere agli altri i propri sentimenti. Si sa che 
l'impulso estetico si annuncia nel bambino fra gli otto e gli undici anni, che a 
partire da questa età rivela sensibilità per il colore, la composizione e 
disposizione immaginativa. Dopo questo periodo tali qualità tendono a sparire. 
Ora, il caso di questi bambini giapponesi è esemplare: la gran parte delle opere 
qui esposte rivela infatti il ruolo importante giocato dagli educatori nella 
tutela delle qualità istintive degli scolari. Due le direzioni in cui si è 
addentrata l'opera formativa: da un lato la massima attenzione per non inibire 
la &quot;sensibilità bambina&quot; ; dall'altro I'offerta &quot;adulta&quot; di strumenti necessari 
a trasportare il talento degli scolari in un materiale sensibile come il colore 
e in quelle intuizioni di figuree immagini che emergono dagli strati istintivi o 
inconsci della mente. E soltantoun atteggiamento simile può portare a conseguire 
prove artistiche significative. Il concetto dell'iconscio primario incontaminato 
è del resto in sintonia con molte esperienze artistiche moderne: dai simbolisti 
agli espressionisti ai surrealisti. 

<p>&nbsp;</td>
</tr>
<tr>
<td colspan="2" class="footer">
<p align="center"><a href="index.html">Home</a> | <a href="08_disegni_giapponesi.htm">Next</a></p>
</td>
</tr>
</table>
</center>
</body>
</html>